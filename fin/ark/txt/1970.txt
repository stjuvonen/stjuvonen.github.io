Elintason nousu 1970-luvulla näkyi suurempina asuntoina ja kotien koneistumisena.
Tehostunut betonielementtitekniikka soveltui nopeaan asuntojen ja liikerakennusten tuotantoon.
Uusien asuinalueiden, koulujen ja kirkkojen rakentaminen oli vilkasta.
Kehitystä hidasti kuitenkin vuoden 1973 öljykriisi, joka pakotti myös suomalaiset pohtimaan vaihtoehtoja energian tuotantoon ja käyttöön.
Hieno esimerkki 1970-luvun kirkkoarkkitehtuurista on Juha Leiviskän suunnittelema punatiilinen Pyhän Tuomaan kirkko Oulussa.