 1920-luvun pohjoismaisessa arkkitehtuurissa tapahtui muutos tyylien kirjavuudesta kohti klassisempaa ilmaisua.
 Suuntausta kutsutaan "pohjoismaiseksi klassismiksi".
 Julkisivujen sommittelu muuttui kevyen hienostuneeksi.
 Seinät maalattiin pastellisävyin ja koristeltiin antiikin aihein.
 Ensimmäisen maailmansodan aiheuttaman asuntopulan takia rakennettiin poikkeuksellisen paljon asuinrakennuksia.
 Suurimpiin kaupunkeihin pystytettiin kymmeniä toisiaan muistuttavia kerrostaloja.
 Arkkitehti Erik Bryggmanin Turkuun 1924 suunnittelema Brahenkatu 9n asuinrakennus klassisine koristeineen on edustava esimerkki tältä ajalta.