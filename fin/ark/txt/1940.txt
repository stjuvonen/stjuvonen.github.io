1940-luku oli raskasta aikaa.
Maa oli sodassa vuosina 1939-1945, jonka jälkeen Suomi joutui maksamaan Neuvostoliitolle valtavat sotakorvaukset.
Sodassa menetettiin useita tärkeitä teollisuuslaitoksia.
Pulaa oli kaikesta, myös rakennustarpeista.
Luovutetuilta alueilta saapui 430 000 evakkoa, joille tarvittiin asunto.
Asuntopulaa pyrittiin helpottamaan mm. tuottamalla tyyppipiirustuksia omakotirakentajia varten.
Näitä ns. rintamamiestaloja suunnittelivat maan tunnetuimmat arkkitehdit.
Pula ja aikakauden arvomaailma synnyttivät pelkistetyn ja romantisoivan tyylin.