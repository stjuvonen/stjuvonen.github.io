Art nouveaun mielikuvituksellinen, reheviä koristeita suosinut arkkitehtuuri väistyi vähitellen yksinkertaisempien muotojen tieltä.
Muotiin tulivat puhtaaksimuuratut punatiilijulkisivut ja klassiset koristeet.
Rationalismiksi kutsuttu tyyli pyrki selkeyteen ja rakenteellisuuteen.
Lisääntyvä autoistuminen muokkasi kaupunkeja.
Venäläinen autokauppias S. Nikolajeff rakennutti pääkaupunkiin uudenaikaisen liikerakennuksen.
Jarl Eklundin suunnittelema selkeä ja koruton Autopalatsi oli aikaansa edellä käyttötarkoituksensa ja tekniikkansa puolesta.
Sitä voidaan pitää varhaisena esimerkkinä pysäköintitalosta.