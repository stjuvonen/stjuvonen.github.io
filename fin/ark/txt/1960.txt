Suomalainen yhteiskunta koki 1960-luvulla maatalouden koneellistuessa suuren rakennemuutoksen.
Maaseudulta muutettiin työn perässä Etelä-Suomeen ja ulkomaille.
Kaupungit kasvoivat ja asuntoja rakennettiin uusiin lähiöihin, joista betonielementtirakentamisen yleistyttyä tuli entistä suurempia ja yhtenäisiä.
1960-lukua onkin pidetty betoniarkkitehtuurin vuosikymmenenä.
Ajan merkittävimpiä arkkitehteja oli Aarno Ruusuvuori.
Vuosikymmenen alussa hän suunnitteli Weilin & Göösille Espooseen aivan uudenlaisen kirjapainotalon.