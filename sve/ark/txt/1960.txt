På grund av mekaniseringen av jordbruket genomgick Finland under 1960-talet stora förändringar vad gäller byggandet. Befolkningen på landsbygden flyttade till södra Finland eller utomlands i jakt på arbete. I takt med att städerna växte byggde man bostäder i de nya – allt större och likartade – förorter som byggandet med betongelement möjliggjorde. Det är inte utan orsak 1960-talet kallats betongarkitekturens årtionde. Bland 60-talets mest kända arkitekter kan nämnas Aarno Ruusuvuori som i början av årtiondet planerade ett alldeles nytt sorts boktryckeri för Weilin & Göös i Esbo.