Funktionalismen var 1930-talets stil. Tidens tekniska landvinningar och kraven på social jämlikhet återspeglades även i arkitekturen: det nya formspråket måste vara enkelt och ändamålsenligt. Ett av de mest kända exemplen på denna stilriktning i Finland är Pemar sanatorium som planerades av den unge arkitekten Alvar Aalto. Man påbörjade byggnadsarbetet i april 1930 och sanatoriet invigdes i juni 1933. Eftersom den mycket smittsamma tuberkulosen eller lungsoten var ett stort problem i 1930-talets Finland var planeringen av Pemar sanatorium en tidstypisk uppgift. Sanatoriet visade sig bli ett genombrott för Alvar Aalto som senare blev en världsberömd arkitekt.