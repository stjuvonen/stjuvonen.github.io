Under 1950-talet förändrades Finland från ett bondesamhälle till en modern industristat. Livet under krigs- och kristiden påverkade människornas prioriteringar. Enkelhet, skönhet och vardagslivets bekvämlighet kom i första hand också inom arkitekturen. Inom bostadsbyggnationen fortsatte återuppbyggnaden ända till årtiondets slut – Finlands första förorter kom till under 1950-talet. Allteftersom landets ekonomi förbättrades började man uppföra allt fler offentliga byggnader, i första hand olika utbildningsbyggnader. En av de mest anmärkningsvärda av skolarkitekterna var Jorma Järvi vars arbete till största delen är sådana bostads- och skolhus som både behövdes och uppfördes i efterkrigstidens Finland.