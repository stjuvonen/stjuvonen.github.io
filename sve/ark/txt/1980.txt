1980-talet var en tid av välmående och högkonjunktur som emellertid resulterade i ekonomisk överhettning mot slutet av årtiondet. Bland de nya koncept som utmärkte dessa år finns casinoekonomi, börsbubbla, yuppie och media. Under 80-talet byggde man en mängd nya offentliga byggnader som skolor, kyrkor, kulturcentra och administrativa byggnader och mot slutet av årtiondet tillkom allt fler stora köpcentra. Från 1970-talets trista förortsgråhet gick man nu till överdrift i motsatt riktning med ett överflöd av färger och former. På 80-talet byggde man också många daghem, bland annat ”Taikurinhattu” i Björneborg som planerades av Raili och Reima Pietilä. På en av daghemmets väggar målade konstnären Tove Jansson konstverket ”Årstiderna”.