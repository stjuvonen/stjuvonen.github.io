1940-talet var en svår tid. Finland låg i krig 1939-1945 och därefter tvingades landet betala ut ett mycket stort krigsskadestånd till Sovjetunionen. Från de överlämnade områdena evakuerades 430 000 människor som alla behövde någonstans att bo. I kriget förlorade man också många viktiga industrianläggningar som man måste ersätta för att kunna förse Finland med tillräckliga mängder energi och produkter. Det rådde brist på allt, även byggnadsmaterial. Denna brist på material, och den dåliga kvaliteten på det lilla material som fanns, i kombination med landets traditionella och jordnära värderingar resulterade i den avskalade och romantiserande arkitektur som är typisk för 1940-talet. Man försökte underlätta bostadsbristen bland annat genom att serietillverka färdiga byggnadsdelar och designa typritningar för egnahemshus i en och en halv våning. De här frontmannahusen, som de kallades av både de som byggde dem och de som bodde i dem, planerades av Finlands mest välkända arkitekter.