Den förbättrade levnadsstandarden under 1970-talet tog sig uttryck i större bostäder och användning av allt fler hushållsapparater. Den allt mer förfinade betongelementtekniken lämpade sig för snabbare produktion av bostäder och affärsbyggnader. Det byggdes många nya bostadsområden, skolor och kyrkor. Den här utvecklingen trappades emellertid ner efter 1973 års oljekris som tvingade även finländarna att ta sig en funderare över alternativa sätt att producera och använda energi. Ett utmärkt exempel på 1970-talets kyrkoarkitektur är Sankt Tomas kyrka i Uleåborg, planerad av Juha Leiviskä.