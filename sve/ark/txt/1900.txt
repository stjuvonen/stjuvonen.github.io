Under början av 1900-talet förnyades det arkitektoniska formspråket.
Den nya internationella stilen, art nouveau, motsatte sig imitation av både stil och material.
Finsk art nouveau kombinerade nationalromantiska drag från det egna landets historia och natur med den internationella stilen.
Den nya stilens mest grundläggande ideal var ett helhetskonstverk.
Inspirerat av den nationalistiska tanken byggdes ett Nationalmuseum också i Finland efter planer av de tre unga arkitekterna Herman Gesellius, Armas Lindgren och Eliel Saarinen.
Byggnaden var färdigplanerad redan år 1904 men själva utförandet dröjde flera år.