Under början av 1990-talet genomled Finland en svår ekonomisk recession som utsatte även byggindustrin för aldrig förr skådade svårigheter. När byggandet tog fart igen efter att recessionen släppt greppet kom glas att bli 90-talets modematerial. Stora företag ville ha glas i sina nya ståtliga huvudkontor och kontorsbyggnader i glas började dyka upp runtom i Finland. Man började också lägga allt mer fokus på att skapa hemtrevliga bostadsområden samt skol- och kulturbyggnader.  Skogscentret Lusto i Punkaharju som skapades av Ilmari Lahdelma och Rainer Mahlamäki är ett bra exempel på en av 90-talets kulturbyggnader. I denna byggnad ser man också det intresse för nya sätt att använda sig av trä som väcktes under 90-talet.